 

De adjectivorum compositorum usu Euripideo.

Multi semper viri docti, eum certatim in eo elaborarent, ut sermonis tragici naturam
atque indolem accurate perspicerent certisque finibus illud dicendi genus circumscriberent
non solum quid esset proprium cuique virorum in tragoedia graeca principum, verum
etiaim quid differet sublimis ille et contemptor vulgarium animus nascentis potissimum
tragoediae ab epici carminis simplicitate, exemplis allatis docere studuerunt. Atque si
quaerimus, quid discriminis intercedat inter elocutionem tragicam et epicam, facile in-
veniemus, eo potissimum nomine alteram ab altera abhorrere, ut quod pluribus notionibus
et vel integris phrasibus pro carminis indole exprimat poeta epicus, id in unum atque
solidum vocabuli compositi corpus contractum proloquatur tragicus3 quod vocabulis ille
simplicibus. interdum satis ieiunis, enarret id compositorum elegantia exornatum hic non
sine animi oblectatione audientibus proponat. Exempli gratia pro eo, quod est apud
Homerum θεόφιν μήστωρ ἀτάλαντος Od. 3. 110. clarissimus cohortis tragicae dux atque
antesignanus proprii ingenii impetu finxit θεομήστωρ Pers. 653,- cum Homerus scribat
ll. 5. 493: δάκε δὲ φρένας-(Ἕκτορι μῦθος apud Aeschylum legimus Ag. 1471: καρδιόδηκτον
ἐμοὶ κράτος. Quantum vero distet epici carminis simplicitas a laetissima tragoediae
copia, videbis ex homericis Ἀτρείδα δύω, δύω Ἀντήνορος υἷε, δύο ἤματα ect. si compa-
raveris eum tragicorum inventis δικρατεῖς >Ατρεῖδαι, διᾳυίοισι Τανταλίδαισιν, δισσάρχας
βασιλῆς, Ἀχαιῶν δίθρονον κράτος, διθρόνου Διόθεν καὶ δισκήπτρου τιμῆς ὀχυρὸν
ζεῦγος Ἀτρειδᾶν, δίπτυχοι νεανίαι, δίπτυχοι μῆνες. - Nec mirum,· tragoedia enim,
quippe quae in vehementibus animi affectibus concitandis versetur, ea est, quae suminam
audaciam cum reliquis in rebus tum in usurpandis vocabulis compositis non solum per-
mittat, sed vel exposcere videatur. Profecto multo magis accommodata sunt ad animos
vehementer commovendos quae ad vocabuli unitatem conexa et ad unam imaginem

ln citandis Aeschyli et Sophoclis loeis editionibus usus sum Dindorfianis3 Euripidis versus
indicavi ex editione Kirohhoffii.

1.

